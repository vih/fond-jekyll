---
title: Friluftsbadet i Vejle skal laves om til en helt naturlig svømmesø
category: Nybyggeri
tags:
  - status
image: /assets/images/uploads/hoejen.png
intro: >
  Inden længe kan vejlenserne bade i en helt ren sø. Det er sandfiltre,
  naturlige bakterier og planter, som holder søen ren. Et moderne alternativ til
  de forældede friluftsbade.
---
Inden længe kan vejlenserne bade i en helt ren sø. Det er sandfiltre, naturlige bakterier og planter, som holder søen ren. Et moderne alternativ til de forældede friluftsbade.

Om kort tid gå arbejdet igang med at bygge det eksisterende badeanlæg ved Vejle Idrætsefterskole og Vejle Idrætshøjskole i Nørreskoven om.

Skolerne har valgt den naturlige svømmesø, da nye regler for friluftsbassiner betød, at skolernes gamle bassin ikke længere kunne godkendes.

\>> [Få medlemsskab af fonden og vær med til at gøre svømmesøen til en realitet (Vi mangler stadig 20 medlemmer i 2017)](/medlemsskab/). <<\

Friluftsbadet laves om til en svømmesø, som renses med sand, planter og naturlige bakterier. Det vil sige ingen brug af klor og saltsyre til at holde søen bakteriefri som i de traditionelle friluftsbade.

> - Vi vil lave en økologisk, bæredygtig svømmesø. Det betyder, vi vil spare miljøet, og vi vil spare skolernes pengepung for otte tons klor og et ton saltsyre årligt, siger Dina Knudsen, der er projekt- og kommunikationsmedarbejder på Vejle Idrætshøjskole og Vejle Idrætsefterskole, til TV SYD.

I den kemikaliefri sø vil vandet føles ”blødere” at svømme i, og det vil være renere.

{% include figure image_path="/assets/images/uploads/svomme-1.png" caption="Det gamle friluftsbad i Vejle bygges om til en naturlig svømmesø og rekreativt område. Foto: Arkitektfirmaet Krads" %}

Vejles borgere får adgang til at benytte den nye sø om morgenen og eftermiddagen, når eleverne på højskolen og efterskolen ikke bruger søen.

> - Når du bader i søen vil det føles som at bade i en svensk skovsø. Det vil både være sundere for dig, men det vil også være behageligere for huden, siger Dina Knudsen.

Svømmesøen vil modsat det gamle friluftsbassin kunne bruges hele året rundt, som kun kunne bruges om sommeren.  Til gengæld bliver svømmesøen ikke kunstigt opvarmet.

Det kommer til at koste cirka 250.000 kr. årligt at drive svømmesøen.

Omkring svømmesøen laves der et udspringstårn, et 890 m² stort trædæk med fitnesszone og en afslapningszone til afslapning og hygge, et vildmarksbad og omklædning.

Ved siden af svømmesøen laves der desuden et stort 135 trædæk i forskudte plateauer med ramper og trapper og med en overdækning på toppen. Højen, som den kaldes, bliver bindeleddet mellem natur og skoleområde, og der kommer en svævebane fra den ned til skoven.

{% include figure image_path="/assets/images/uploads/hoejen.png" caption="Det gamle friluftsbad i Vejle bygges om til en naturlig svømmesø og rekreativt område. Foto: Arkitektfirmaet Krads" %}

Desuden laves der et 120 m² stort udendørs depot til mountainbikes, klatreudstyr, havkajakker og andet grej til det aktive friluftsliv.

Aquascape, som projektet kaldes, er tegnet af arkitekterne fra Krads, og koster 14,9 mio. kr. at etablere. Endnu mangler der 2,5 mio kr. før svømmesøen er en realitet, men skolerne satser på, at de sidste penge findes og projektet står færdigt sommeren 2017.

\>> [Få medlemsskab af fonden og vær med til at gøre svømmesøen til en realitet (Vi mangler stadig 20 medlemmer i 2017)](/medlemsskab/). <<\
