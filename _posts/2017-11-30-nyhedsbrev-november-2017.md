---
title: Nyhedsbrev november 2017
category: Nyhedsbrev
tags:
  - aquascape
image: /assets/images/uploads/svoemmesoe-2-.png
intro: Nyhedsbrev om fondens arbejde fra november 2017.
---
## Arbejdet fortsætter med AquaScape

Der arbejdes fortsat på højtryk for at komme i mål med det nye udendørsområde AquaScape på Vejle Idrætshøjskole og -Idrætsefterskole, som bl.a. indeholder en naturlig svømmesø. Vejle Idrætshøjskoles - og Idrætsefterskoles fond har besluttet sig for at støtte projektet med størstedelen af de mere end 100.000 kroner fonden foreløbigt har indsamlet fra medlemmerne.

Desuden er det lykkes at crowdfunde et større beløb via flexfunding.com, ligesom projektet støttes fra rigtig mange andre fonde.

- Jubilæumsfonden af 12. august
- Lokale- og Anlægsfonden
- Vejle Kommune
- Isabellafonden
- Friluftsrådet
- Nature Moves
- Sydbankfonden
- Bodil og Jørgen Munch-Christensens kulturlegat
- Velux fonden
- Jyske Bank fonden
- VAF fonden
- Østifterne
- Insero Fond
- Elly og Jens Rasmussens Fond
- Vejle Idrætshøjskoles og Vejle Idrætsefterskoles Fond

Vi forventer først i det nye år at kan give en mere præcis status på projektet, så stay tuned.

## Igen SRAMLIGA på mountainbikespor i Nørreskoven

Frivillige fra Vejle Sporbyggere har arbejdet hårdt på at lave et lækkert mountainbikespor i Nørreskoven - og det bliver konstant vedligeholdt og igen i 2017 blev der kørt SRAMLIGA i sporet. Du kan se lidt [video af efterskoleelever på vej ned af sporet her](https://www.youtube.com/watch?v=rcdICN1zV5c).

Jubilæum og historisk site for Vejle Idrætshøjskole
Det er jubilæumsår på Vejle Idrætshøjskole og -Idrætsefterskole. Højskolen fylder 75 år, og det er bl.a. blevet fejret med et historisk website, hvor du kan se nogle af de gamle videoer, billeder og læse mere om skolens historie.

- Har du læst Svend Aage Thomsens oprindelige beretning om skolens start?
- Har du læst Ole Worms beretning om højskolens start?
- Har du set foredraget om højskolens historie?
- Har du fx hørt podcastet?

## Nyt årsskrift for højskolen

Vi har besluttet os for at genoplive årsskriftet på Vejle Idrætshøjskole. Det blev afskaffet i 2006, men det er på høje tid at få det i gang igen, så vi kan højne informationen om Vejle Idrætshøjskole til alle dem, der er interesserede i skolens virke. Det  bliver udgivet i løbet af januar 2018.
