---
title: nyhedsbrev August 2017
category: Nyhedsbrev
tags:
  - status
intro: >+
  Nyt gulv i træningssalen


  Gulvet i træningssalen havde efterhånden udtjent sin værnepligt. Det var sjovt
  at se, da gulvet blev fjernet, at det var lagt direkte oven på det oprindelige
  filtgulv. Nu er det en helstøbt løsning - og et virkelig lækkert gulv.
---
Nyt gulv i træningssalen

Gulvet i træningssalen havde efterhånden udtjent sin værnepligt. Det var sjovt at se, da gulvet blev fjernet, at det var lagt direkte oven på det oprindelige filtgulv. Nu er det en helstøbt løsning - og et virkelig lækkert gulv.



https://www.instagram.com/p/BT1T8XwlcoT/



Nyt udendørs område - Outdoor AquaScape - Vi er så tæt på!

Som du måske allerede har hørt, ønsker Vejle Idrætshøjskole at skabe et nyt udendørs område på skolerne. Det nye område centrerer sig om det gamle friluftsbassin, der omdannes til en miljø- og energirigtig svømmesø, hvor vandet renses biologisk via filtre og planter, i modsætning til konventionelle bassiner med klorrensning af vandet.



Læs mere på https://vih.dk/nyhed/outdoor-aquascape-nyt-udendoersomraade-med-renovere...



Planen er, at området skal stå klar til brug i foråret 2018.



Nye fag på højskolen

Vi har arbejdet hårdt for at gøre vores fag endnu federe. Fra august vil det være muligt at vælge mellem endnu flere fag. Der er stadig tale om fag inden for boldspil, fitness, endurance eller outdoor, men fagene har fået nyt indhold. Bl.a. har vi fået et fag, som direkte relaterer sig til testcenteret. Læs mere på https://vih.dk/nyhed/masser-af-nye-fag-til-august



Ny sportsjournalistiklinje på højskolen

Vi har lavet en ny sportsjournalistiklinje, da vi har vurderet, at der formentlig er en del unge mennesker, som gerne vil kombinere idræt og journalistik - og da vi allerede har rigtig god erfaring med at forberede unge mennesker til optagelsesprøven til politiet, har vi valgt at give det et skud også med sportsjournalistik. På det første hold er der 8 elever, som kommer til at møde Martin Davidsen, der bl.a. har skrevet et par bøger om fodbold. Du kan læse lidt mere om linjen her: https://vih.dk/nyhed/ny-sportsjournalistlinje-starter-11-oktober
