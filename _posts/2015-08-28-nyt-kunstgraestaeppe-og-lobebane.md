---
title: Nyt kunstgræstæppe og løbebane
category: Renovering
tags:
  - kunstgræsbane
  - løbebane
image: /assets/images/uploads/photo.jpg
intro: >-
  Oprindeligt skulle projektet koste 2,5 millioner, men vi har samtidig valgt at
  renovere løbebanen rundt om. I alt taler vi altså om et projekt på 4 millioner
  kroner.
---

{% include feature_row id="intro" type="center" %}

{% include figure image_path=page.image caption=page.title %}

Vores kunstgræsbane ”Wembley” er anlagt i 2003 i samarbejde med Vejle Kommune og DBU. Banen er et vigtigt aktiv for skolen, da både efterskole og højskole dagligt træner fodbold på banen. I de timer hvor vi ikke selv bruger banen, lejes den ud til lokale idrætsforeninger.

Banen bærer præg af megen slid efter 10 års intensivt brug. Græstæppet er slidt, hvilket betyder, at banen bliver hård at spille på. Den fodboldmæssige oplevelse ligner ikke længere den på græs. Bolden ”opfører” sig simpelthen anderledes. 

Vi har haft to forskellige firmaer til at vurdere banen og rådgive os. Begge siger samstemmende, at banen er i meget flot stand alderen taget i betragtning. Græssets underlag kan derfor sagtens bruges igen, men de anbefaler, at vi får skiftet græstæppet på banen ud med den sidste nye generation af kunstgræs. 

Oprindeligt skulle projektet koste 2,5 millioner, men vi har samtidig valgt at renovere løbebanen rundt om. I alt taler vi altså om et projekt på 4 millioner kroner.

Projektet skal stå færdigt 27. september 2015.
